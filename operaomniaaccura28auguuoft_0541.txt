CONTRA rausi-uu MANICHAEUM‚ mn. xx. 531

Deum vestrum ‚ cujus membra esse etiam pecorum ani-
mas arbitramini.

XXI. Nam quod etiam binc nobis calumniatur Faus-
tus , quod Martyrum memorias honoramus , in hoc di-
cens nos idola convertisse ‚ non tam me movet, ut huic
calumniae respondeam ‚ quam ut ipsum Faustum osten-
dam studio calumniandi etiam ab ipsius Manichaei vanita-
tibus exorbitare voluisse ‚ et in vulgarem atque poeticam
Paganorum opinionem, a quibus se alienissimum cupit
videri, nescio quomodo incautum incidisse. Cum enim
dixisset nos vertisse idola in Martyres ‚ «Quos votis , in-
quit, similibus colitis ‚ defunctorum umbras vino pla-
catis et dapibus : » sunt ergo umbrae defunctorum?
Nunquam hoc in vestris sermonibus audivimus, nunquam
in litteris legimus t imo contradicere soletis talibus opi-
nionibus ‚ asserentes animas mortuorum malas minusve
purgatas ‚ aut in revolutiones ire, aut 'm graviores aliquas
poenas ; bonas autem in naves imponi , et in coelo navi-
gantes transire hinc in illud phantasma terrae luminis ,
pro qua pugnando perierant ε ita nullas animas circa
suorum corporum sepulcra detineri : unde igitur umbrae
defunctorum? quae substantia earum, qui locus? Sed
maledicendi cupiditate Faustus qui profiteretur, oblitus
est : aut forte dormitans umbras somniando dictarit‚ nec
cum verba sua legeret ‚ evigilarit. Populus autem Chris-
tianus memorias Martyrum religiosa solemnitate conce-
lebrat. et ad excitandam imitationem ‚ et ut meritis eo·-
rum consocietur, atque orationibus adjuvetur : ita tamen
ut nulli Martyrum, sed ipsi Deo Martyrum sacrificemus,
quamvis in memoriis Martyrum constituamus altaria. Quis
enim antistitum inlocis sanctorum corporum assistens al—
tari, aliquando dixit : Offerimus tibi, Petre ‚ aut Paule,
aut Cypriane ε sed quod offertur, offertur Deo qui Mar-

34,

