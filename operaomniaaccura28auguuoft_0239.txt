CONTRA EPls'rOLAM MANICHAEI, Liss. 1. ‘229

« Corrumpet» dictum esse, corruptioni tradet ε vel si
quo alio modo possunt. Quo animo si essent in veterem
Legem , et multa ibi miranda intelligerent, et nondum
intellecta non cum odio lacerarent, sed cum honore dif-
ferrent.

XLVI. Si quis autem non credit ex nihilo esse cor-
ruptionem, proponat sibi haec duo, esse et non esse,
quasi ex diversis pastilam, intelligendi gratia, ut cum
tardis tardius ambulemus : deinde velut in medio consti-
tuat aliquid, ut puta corpus animantis, et quaerat hoc
secum, dum formatur illud corpus et nascitur, dum au-
· getur ejus species, nutritur, convalescit, roboratur, de-
coratur, firmatur, inquantum manet, et in quantum sta-
bilitur, in quam partem tendat, utrum ad esse an non
esse: non dubitabit esse quidem aliquid in ipsis etiam
primordiis; sed quanto magis forma et specie et valen-
tia constabilitur atque firmatur, tanto magis fieri , ut sit,
et in eam partem tendat, qua positum est esse. Nunc
ergo incipiat corrumpi, debilitetur omnis ille status, lan-
guescant vires, marcescat robur, forma foedetur, dissiliat
compago membrorum ‚ contabescat et defluat concordia
partium z quaerat etiam nunc per istam corruptionem
quo tendat, utrum ad esse, an non esse :non puto usque
adeo caecum et tardum, ut dubitet quid sibi ipse respon-
deat, et non sentiat quanto magis quodque corrumpitur,
tanto magis ad interitum tendere. Omne autem quod ad
interitum tendit, ad non esse tendit. Cum ergo Deum in-
commutabiliter et incorruptibiliter esse credendum sit,
id autem quod dicitur nihil, penitus non esse manifes-
festum sit ε et cum ista tibi proposueris esse et non esse,
atque cognoveris quanto magis augetur speeies, tanto
magis quidque tendere ut sit3 quanto magis augetur cor-
ruptio, tanto magis tendere utnon sit: quid dubitas di-

