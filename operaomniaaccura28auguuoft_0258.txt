948 s. Aucusrini Eriscom

versis Christi generationibus a duobus Evangelistis com-
memoratis ‚ quomodo duos patres potuit habere Joseph,
quorum progenitores diversi enumerentur. Hoc et VOS,
si studium contentionis non exeaecaret, facile videre pos-
setis. Sed ab illis viris alia etiam quaesita et inventa sunt,
cum omnes harum narrationum partes pertractarent:
haec autem a vestro intellectu longissime remota sunt. lta-
que etiam in Manichaei errore constituti, id quod in re-
bus humanis fieri solet, ut alius carne generet filium ‚
alius eum voluntate adoptet, ae sic unus duos patres
habeat, si non adverso animo legeretis ‚ cogitando videre
possetis

IV. Cur autem Matthaeus ab Abraham coeperit, deseen-
dens usque ad Joseph; Lucas autem a Joseph coeperit ‚
ascendens, non usque ad Abraham , sed usque ad Deum
qui fecit hominem, et dato praecepto potestatem dedit
ut credens Filius Dei fieret z et cur ille in capite libri ge-
nerationes ipsas enumeravit3 ille autem , eum Dominus
Salvator a Joanne baptizatus fuisset ε et quid sibi velit
numerus generationum secundum Matthaeum , ut ter qua—
tuordecim digerantur, quibus in summam computatis ‚
tanquam una minus appareat3 numerus autem generatio-
num seeundum Lucam ‚ qui in baptismo Domini comme-
moratur, ad septuaginta et septem perveniat ε quem nu-
merum ipse Dominus in peecatorum remissionem com-
mendat dicens : α Non tantum septies, sed usque septua-
» gies septies1 :nnullo paeto indagare possetis, nisi aut ab
aliquo Catholico id audiretis ‚ non quolibet, sed divina-
rum Scripturarum studioso ‚ et quantum posset, perito ς
aut ipsi ab errore correcti ‚ pietate catholica peteretis ut
acciperetis ‚ quaereretis ut inveniretis, pulsaretis utintra-
retis.

¹Mauh. xvni. 22.

