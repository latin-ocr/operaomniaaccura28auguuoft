[4¹8 s. mensum EPISCOPI

nobis exosi. Quare si et Moyses secundum hoc testimo-
nium de Christo aliquid scripsit, accipiam :ita tamen
ut ipsi hoc minime prosit ad captivandum me in pro-
priam legem, quam nihil videam a paganismo distare,
Quapropter nihil omnino est quod arbitreris, si proba-
tum hoc fuerit, me minime gavisurum, spiritum omnem
prophetasse de Christo. »

ll, «Tibi sane sussicientes reseram gratias, si quemad-
modum ostendis‚ quia Christus Moysen de se scripsisse
testatus sit, ita etiam illud doceas, quaenam sint ea quae
scripsit. Nam ego quidem Scripturas ejus perscrutatus,
ut jussum est, nullas ibidem de Christo prophetias inveni,
sive quia nullae sunt, sive quia intelligere ipse non potui.
Unde in ingenti positus aestu, ratione cogebar in alterum
e duobus, ut aut falsum pronuntiarem capitulum hoc ‚
aut mendacem Jesum. Sed id quidem alienum pietatis
erat, Deum existimare mentitum. Rectius ergo visum est,
scriptoribus ascribere falsitatem, quam veritatis auctori
mendacium. Quippe cum et ipsum dicentem audirem ‚
fures fuisse et latrones omnes qui venerunt ante se 1 : qua
sententia primum omnium video feriri Moysen. Ad
haec ‚ etcum majestatem suam loquenti eidem, ubi se
mundi lumen appellat, Judaei indignantes reclamarent:
« Quia tu de te testificaris ‚ testimonium tuum non est
n verum ² : ›> non eum video prosecutum, ubi maxime lo-
cus exigebat , ut diceret de se prophetasse Moysen3 sed
tanquam revera alienus et nullum habens ex eorum pa-
tribus testimonium, respondit: « 'Nempe in Lege vestra
2> scriptum est . quia duorum hominum testimonium ve-
» rum est 3. Ego sum qui testificor de me; et testificatur
»de me qui me misit Pater Δ. >> Illud eis commemorans ‚
quod de coelo dictum omnes audierant : « Hic est Filius

¹Joan. x. 8. ·- 2 Id. vin, 13. -3 Dent. xvu, 6. —- ⁴ Joan. vin, 18.

