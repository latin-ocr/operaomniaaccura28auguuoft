CONTRA FAUSTUM MANiCHAEUM, [ΑΒ. 11. 243

Verbidium nominaverit, propter Verbum3 siout illud,
propter genesim, Genesidium ausus est appellare. Sed
cur non potius cogitatis , quanta impudentia prolixas illas
et impias fabulas vestras Evangelium nominetis? Quid
enim illic boni annuntiatur, ubi dicitur Deus adversus
rebellem nescio quam contrariam alienamque naturam
non aliter regno suo potuisse prospicere atque consulere,
nisi partem suae naturae in illius avidas fauces devoran-
dam mitteret, atque ita polluendam, ut post tantos la·-
bores atque cruciatus non posset saltem tota purgari?
Ita-ne tam malus nuntius Evangelium θεῖ’.) Certe omnes
qui Graece vel tenuiter noverunt, Evangelium , bonum
nuntium, aut bonam annuntiationem interpretantur.
Quomodo est autem iste bonus nuntius, quandoquidem
ipse Deus vobis, velo sibi opposito, lugere nuntiatus
est , donec sua membra ab illa vastatione et contamina—
tione reparentur atque purgentur? Qui si aliquando luc-
tum finierit, crudelis erit. Quid enim de illo male meruit
pars illa ejus quae in globo ligabitur? quae utique in aeter-
num lugenda est, quia in {eternum damnabitur. Sed
evasimus, quod istum nuntium quisquis diligenter adver-
terit, non cogitur lugere, quia malus est3 sed ridere,
quia falsus est.

16.

